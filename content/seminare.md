---
title: Semináre
layout: seminars
menu:
    main:
        weight: 11
---

{{< prose class="mt-12" >}}

# Korešpondenčné semináre

Semináre na Slovensku organizujeme už od 80. rokov minulého storočia. Ide o dlhodobé súťaže, v ktorých študenti riešia
úlohy. Ich riešenia im následne ohodnotíme a pošleme im osobnú spätnú väzbu. Riešitelia takto môžu posúvať svoje poznatky
v matematike, fyzike a informatike míľovými krokmi vpred. Historicky sa zadania a riešenia šírili poštou,
z čoho získali vo svojom názve slovo korešpondenčné. V dnešnej dobe však posielanie riešení
poštou nahradili moderné technológie a riešitelia odovzdávajú riešenia online priamo z pohodlia ich domova.

## Sústredenia

Najlepších riešiteľov pozývame na týždenné sústredenia. Sú to pobyty v prírode,
na ktorých je množstvo odborného programu a taktiež si pre účastníkov pripravíme zážitkový program,
aby sme "nesedeli celý deň nad knihami".
Riešitelia tak odchádzajú zo sústredení s novými znalosťami, priateľstvami a zážitkami.

{{</ prose >}}
