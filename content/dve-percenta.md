---
title: Ako poukázať 2% z dane?
aliases:
  - /ako-poukazat-2-z-dani/
---

# Ako poukázať 2% z dane?

## Zamestnanec

Ak ste zamestnanec, za ktorého podáva daňové priznanie zamestnávateľ

1. Požiadajte svojho zamestnávateľa, aby Vám vystavil potvrdenie o zaplatení dane.
2. Vypočítajte si 2% resp. 3% (ak ste vykonávali aspoň 40h dobrovoľníckej činnosti v minulom roku) z Vašej dane – to je suma, ktorú nám môžete venovať (musí však byť minimálne 3,32 €).
3. Vyplňte vyhlásenie o poukázaní 2% (3%) z dane
4. Obe tlačivá doručte najneskôr do **30. apríla 2022** na daňový úrad v mieste Vášho bydliska. (Ak ste vykonávali aspoň 40h dobrovoľníckej činnosti v minulom roku, priložte ešte k obom tlačivám potvrdenie od prijímateľa dobrovoľníckej činnosti.)

## Fyzická osoba

Ak ste fyzická osoba, ktorá si podáva daňové priznanie sama

1. Vyplňte si daňové priznanie.
2. Vypočítajte si **2% resp. 3%** (ak ste vykonávali aspoň 40h dobrovoľníckej činnosti v minulom roku) z Vašej dane – to je suma, ktorú nám môžete venovať (musí však byť minimálne 3 €).
3. Vyplňte príslušný oddiel daňového priznania našimi identifikačnými údajmi: *Trojsten, občianske združenie, KVI FMFI UK Mlynská dolina 1, 842 48 Bratislava, IČO: 30815886*
4. Vyplnené daňové priznanie doručte do **31. marca 2022** na daňový úrad v mieste Vášho bydliska. (Ak ste vykonávali aspoň 40h dobrovoľníckej činnosti v minulom roku, priložte ešte k obom tlačivám potvrdenie od prijímateľa dobrovoľníckej činnosti.)
5. Nezabudnite do tohto termínu zaplatiť daň z príjmov.

## Právnická osoba

Ak ste právnická osoba

1. Vyplňte si daňové priznanie.
2. Vypočítajte si **1% (2%)** z Vašej dane – to je suma, ktorú nám môžete venovať (musí však byť minimálne 8 €).
3. Ak ste v roku 2020, príp. do 31.3.2022 **NEDAROVALI** financie vo výške **0,5%** z dane na verejnoprospešný účel (aj inej organizácii, nemusí byť iba prijímateľovi), môžete poukázať iba **1%** z dane.
4. Ak ste v roku 2020, príp. do 31.3.2022 **DAROVALI** financie vo výške **0,5%** z dane na verejnoprospešný účel (aj inej organizácii, nemusí byť iba prijímateľovi), môžete poukázať **2%** z dane.
5. Vyplňte príslušný oddiel daňového priznania našimi identifikačnými údajmi: *Trojsten, občianske združenie, KVI FMFI UK Mlynská dolina 1,  842 48 Bratislava, IČO: 30815886*
6. Vyplnené daňové priznanie doručte do **31. marca 2022** na daňový úrad v mieste Vášho bydliska.
7. Nezabudnite do tohto termínu zaplatiť daň z príjmov.
