---
title: Ako poukázať 2% z dane?
aliases:
  - /ako-poukazat-2-z-dani/
---

# Ako poukázať 2% z dane?

## Zamestnanec

Ak ste zamestnanec, za ktorého podáva daňové priznanie zamestnávateľ 

1. Požiadajte svojho zamestnávateľa, aby Vám vystavil [potvrdenie o zaplatení dane](https://www.podnikajte.sk/assets/prilohy-v-clankoch/2019-03-15-dve-percenta-potvrdenie-o-zaplateni-dane.pdf).
3. Vyplňte [vyhlásenie o poukázaní 2% (3%) z dane](https://www.financnasprava.sk//_img/pfsedit/Dokumenty_PFS/Zverejnovanie_dok/Vzory_tlaciv/Zavisla_cinnost_5ZD/2021/2021.11.05_Vyhla_V2Pv21_1.pdf)
4. Obe tlačivá doručte najneskôr do **30. apríla 2024** na daňový úrad v mieste Vášho bydliska. (Ak ste vykonávali aspoň 40h dobrovoľníckej činnosti v minulom roku, priložte ešte k obom tlačivám potvrdenie od prijímateľa dobrovoľníckej činnosti.)

Svoje 2 % môžete venovať len vtedy, ak bola vaša **daň za celý rok 2023 vyššia ako 150 €** (podiel Vašich 2 % teda musí byť minimálne 3 €). Ak ste v roku 2023 odpracovali dobrovoľnícky minimálne 40 hodín, môžete poukázať až 3 % z odvedených daní.

## Fyzická osoba

Ak ste fyzická osoba, ktorá si podáva daňové priznanie sama

1. Vyplňte si daňové priznanie.
2. Vyplňte príslušný oddiel daňového priznania našimi identifikačnými údajmi: *Trojsten, občianske združenie, KVI FMFI UK Mlynská dolina 1, 842 48 Bratislava, IČO: 30815886*
3. Vyplnené daňové priznanie doručte do **31. marca 2024** na daňový úrad v mieste Vášho bydliska. (Ak ste vykonávali aspoň 40h dobrovoľníckej činnosti v minulom roku, priložte ešte k obom tlačivám potvrdenie od prijímateľa dobrovoľníckej činnosti.)
4. Nezabudnite do tohto termínu zaplatiť daň z príjmov.

Svoje 2 % môžete venovať len vtedy, ak bola vaša **daň za celý rok 2023 vyššia ako 150 €** (podiel Vašich 2 % teda musí byť minimálne 3 €). Ak ste v roku 2023 odpracovali dobrovoľnícky minimálne 40 hodín, môžete poukázať až 3 % z odvedených daní.

## Právnická osoba

Ak ste právnická osoba

1. Vyplňte si daňové priznanie.
2. Ak ste v roku 2023, príp. do 31.3.2024 **NEDAROVALI** financie vo výške **0,5%** z dane na verejnoprospešný účel (aj inej organizácii, nemusí byť iba prijímateľovi), môžete poukázať iba **1%** z dane.
3. Ak ste v roku 2023, príp. do 31.3.2024 **DAROVALI** financie vo výške **0,5%** z dane na verejnoprospešný účel (aj inej organizácii, nemusí byť iba prijímateľovi), môžete poukázať **2%** z dane.
4. Vyplňte príslušný oddiel daňového priznania našimi identifikačnými údajmi: *Trojsten, občianske združenie, KVI FMFI UK Mlynská dolina 1,  842 48 Bratislava, IČO: 30815886*
5. Vyplnené daňové priznanie doručte do **31. marca 2024** na daňový úrad v mieste Vášho bydliska.
6. Nezabudnite do tohto termínu zaplatiť daň z príjmov.

Svoje **2 % (prípadne 1 %)** z dane môžete venovať, ak bola vaša daň za celý rok 2023 vyššia ako 400 € (800 €). Podiel Vašich 2 % (prípadne 1 %) teda musí byť minimálne 8 €.
